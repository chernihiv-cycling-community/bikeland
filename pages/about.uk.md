---
title: "Про проєкт"
date: 2019-07-01 01:21:23
page: true
---

## Проєкт «ВелоКраїна. Чернігівщина»

Проєкт «ВелоКраїна. Чернігівщина» є франчайзинговою моделлю реалізації досвіду, здобутого під час впровадження проєкту «ВелоКраїна» в Карпатському регіоні. Це – продукт громадської ініціативи. Проєкт не має конкретних ініціаторів та реалізаторів. Він відкритий для приєднання усіх небайдужих до цієї теми. Іншими словами це – толока. І кожен може привнести свою лепту до загальної справи.

Головною метою проекту “ВелоКраїна. Чернігівщина” є збір та систематизація інформації стосовно можливостей впровадження велотуризму в Чернігівській області, створення інфраструктури для рекреаційних та пізнавальних велосипедних поїздок та популяризація цього способу відпочинку серед українських та іноземних туристів.

Територія проекту включає Чернігівську область. Але ми сподіваємося, що маршрути, представлені на цьому ресурсі, не обмежуватимуться лише Чернігівщиною, а й сягатимуть і за її межі.

**Передбачається, що в процесі реалізації Чернігівський регіон матиме:**

- радіальні веломаршрути різних рівнів складності;
- місця проживання (переважно садиби зеленого туризму), пристосованих для прийому велосипедистів;
- магазини, кафе, банки та інші громадські місця, обладнані зручними та безпечними велостоянками;
- мережу прокату велосипедів
- мережу маршрутів, які перетинають територію кількох районів

**Проект «Велокраїна. Чернігівщина» підтримують:**

- магазин “Адреналін” м. Чернігів
- ТМ “Specialized”
- готель “Парк-отель” м. Чернігів
- IT-компанія AgileVision.io
